# Telugu Translation Style Guide for WordPress.org

## Punctuation
* Retain the punctuation marks from the original English string into Telugu.
* Do not put a space before full stop, comma, question mark, exclamation mark, colon, and semi colon.
* Do not use double spaces.
* Do not leave spaces or new lines at the end of the translated phrase..
* Do not translate placeholders like `%1$s`, `%s`, `%d`, etc.


## వాక్య నిర్మాణం
* వాక్య నిర్మాణమూ పదాల క్రమమూ తెలుగుకి సహజంగా ఉండాలి. ఉదా॥ అన్ని టపాలను vs. **టపాలన్నీ**.
* వాడుకరి కంప్యూటరుకి ఇచ్చే ఆదేశాలను ఏకవచనంలో వ్రాయాలి.
  * *ఉదా:* **తొలగించు**, **భద్రపరచు**
* కంప్యూటరు/మెషిన్ వాడుకరికి ఇచ్చే సూచనలూ, అడిగే ప్రశ్నలనూ గౌరవవచనంలో వ్రాయాలి.
  * సైటుని చూడండి
  * నిజంగానే ఈ టపా తొలగించాలనుకుంటున్నారా?
 

## పదాల ఎంపిక
* వర్డ్‌ప్రెస్ సంబంధిత పదాలకు అనువాద వేదికలో ఉన్న [పదకోశాన్ని](https://translate.wordpress.org/projects/wp/dev/te/default/glossary) చూడండి. 
* సాధ్యమైనంత వరకూ అచ్చ తెలుగు పదాలను, ప్రస్తుతం వాడుకలో ఉన్న పదాలనే ఎంచుకోవాలి.
  * **పోయిన నెల** *vs* గత నెల.

### ఆంగ్ల పదాలు
* ఆంగ్ల పదాలకు సరైన తెలుగు పదాలు లేకపోతే, ఆంగ్ల పదాన్నే తెలుగు లిపిలో వ్రాయవచ్చు. అవి తెలుగు మాటలుగా విన/కనబడేందుకు వాటిని ఉకారంతో ముగించండి. 
  * **ఫైలు** *vs* ~~ఫైల్~~
* ఇందువల్ల బహువచన రూపాలు కూడా తెలుగు మాటలుగా సహజంగా ఉంటాయి.
  * **సైట్లు** *vs* ~~సైట్‌లు~~ or ~~సైట్ లు~~
  * **ఫైళ్ళు** *vs* ~~ఫైల్‌లు~~
* ఈ పదాలు ప్రత్యయాలతో (ను, కి, తో వంటి వెనుజేర్పులతో) వచ్చినప్పుడు, వెనుజేర్పులు పదంలో సహజంగా కలిసిపోవాలి.
  * **ప్లగిన్లను** *vs* ~~ప్లగిన్ లను~~
  * **ట్యాగుని** *vs* ~~ట్యాగ్ ని~~
  
### ప్రాచీన, ఆధునిక రూపాలు
* ఈ రోజుల్లో నామవాచకాల చివర `ము` బదులు సున్నా కని/వినిపిస్తూంది. మనమూ అలానే వ్రాద్దాం.
  * **వర్గం** *vs* ~~వర్గము~~
  * **వర్గాన్ని** *vs* ~~వర్గమును~~
* క్రియా పదాలను కూడా ఆధునిక రూపాల్లోనే వ్రాయండి.
  * *ఆదేశాలు*: **తొలగించు** *vs* ~~తొలగించుము~~
  * *విన్నపాలు*: **టపాను చూడండి** *vs* ~~టపాను చూడుము~~
* క్రియా విశేషణ పదాలు, విభక్తులను కూడా నేడు వాడుకలో ఉన్న విధంగా వ్రాయండి.
  * **కంప్యూటర్లో** *vs* ~~కంప్యూటర్ నందు~~
  * **ఫైలులో**/**ఫైలుకి** *vs* ~~ఫైలునకు~~
